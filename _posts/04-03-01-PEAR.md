---
isChild: true
anchor: pear
---

## PEAR {#pear_title}

En annan veteran inom pakethantering som många PHP-utvecklare gillar är [PEAR][1]. 
Den fungerar i stort sett precis som Composer, men det finns ett par tydliga skillnader.

I PEAR måste varje paket organiseras enligt en specifik struktur, vilket innebär att utvecklaren måste förbereda 
sitt paket för att användas i PEAR. Att försöka använda ett projekt som inte förberetts för PEAR går inte.

PEAR installerar alla paket globalt, vilket innebär att efter att ett paket har installerats så finns det 
tillgängligt för alla projekt i samma server. Det här är användbart om många projekt använder samma paketversion, 
men kan leda till problem om en versionskonflikt uppstår mellan två olika projekt.

### Hur man installerar PEAR

Du kan installera PEAR genom att ladda hem och köra phar-installeraren. Det finns detaljerade
[installationsinstruktioner][2] för de olika operativsystemen i PEAR-dokumentationen.

Om du använder Linux kan du också leta i din distributions pakethanterare. Debian och Ubuntu, till exempel, 
har ett apt-paketet ``php-pear``.

### Hur man installerar ett paket

Om paketet finns listat i [PEARs paketlista][3], kan du installera det genom att ange dess officiella namn:

    pear install foo
    
Om paketet är upplagt i en annan kanal, måste du först använda `discover` för att hitta kanalen, 
och dessutom ange kanalen vid installation. Du kan läsa mer om detta i 
[dokumentationen för att använda kanaler][4].

* [Lär mer om PEAR][1]

### Hantera PEAR-beroenden via Composer

Om du redan använder [Composer][5] och du även vill använda lite PEAR-koder, kan du använda
Composer för att hantera PEAR-beroenden. Följande exempel installerar kod från `pear2.php.net`:

{% highlight json %}
{
    "repositories": [
        {
            "type": "pear",
            "url": "http://pear2.php.net"
        }
    ],
    "require": {
        "pear-pear2/PEAR2_Text_Markdown": "*",
        "pear-pear2/PEAR2_HTTP_Request": "*"
    }
}
{% endhighlight %}

Den första sektionen (`"repositories"`) används för att informera Composer om att den 
ska "initialisera" (eller "discover" i PEAR-terminilogi) peararkivet. Den andra sektionen (require) 
lägger till paketets namn så här:

> pear-channel/Package

Prefixet "pear" är hårdkodat för att undvika konflikter, eftersom en pearkanal kan ha samma namn som ett pakets 
producent (vendor) till exempel, då kan kanalens korta namn (eller fulla URL) användas för att referera till 
vilken kanal paketet finns i.

När den här koden är installerad finns den tillgänglig i producentens katalog (vendor), och 
automatiskt tillgänglig genom Composers autoladdare:

> vendor/pear-pear2.php.net/PEAR2_HTTP_Request/pear2/HTTP/Request.php

För att använda det här PEAR-paketet kan du bara referera till det så här:

{% highlight php %}
$request = new pear2\HTTP\Request();
{% endhighlight %}

* [Lär dig mer om att använda PEAR via Composer][6]

[1]: http://pear.php.net/
[2]: http://pear.php.net/manual/en/installation.getting.php
[3]: http://pear.php.net/packages.php
[4]: http://pear.php.net/manual/en/guide.users.commandline.channels.php
[5]: /#composer_and_packagist
[6]: http://getcomposer.org/doc/05-repositories.md#pear
